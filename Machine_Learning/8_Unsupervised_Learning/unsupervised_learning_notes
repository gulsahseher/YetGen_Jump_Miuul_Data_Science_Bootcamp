DENETİMSİZ ÖĞRENME (UNSUPERVISED LEARNING)

İlgili gözlem birimlerimden meydana gelen gözlemlere karşılık ortaya ne çıktığı bilgisi yoksa yani hedef değişken, label yoksa gözetimsiz
öğrenme problemidir.

1. K-Ortalamalar (K-Means)
2. Hiyerarşik Kümeleme Analizi (Hierarchical Cluster Analysis)
3. Temel Bileşen Analizi (Principal Component Analysis)

1. K-Ortalamalar (K-Means)

Amaç gözlemleri birbirine olan benzerliklerine göre kümelere ayırmaktır.

Adım 1: Küme sayısı belirlenir.
Adım 2: Rastgele k adet merkez seçilir.
Adım 3: Her gözlem için k merkezlere uzaklıklar hesaplanır.
Adım 4: Her gözlem en yakın olduğu merkeze yani kümeye atanır.
Adım 5: Atama işlemlerinden sonra oluşan kümeler için tekrar merkez hesaplamaları yapılır.
Adım 6: Bu işlem belirlenen iterasyon adedince tekrar edilir ve küme içi hata kareler
toplamlarının toplamının (total within-cluster variation (SSE, SSR)) minimum olduğu durumdaki gözlemlerin
kümelenme yapısı nihai kümelenme olarak seçilir.

2. Hiyerarşik Kümeleme Analizi (Hierarchical Cluster Analysis)

Amaç gözlemleri birbirine olan benzerliklerine göre alt kümelere ayırmaktır. Bu yöntem aşağı veya yukarıya doğru gözlem
birimlerini kümelere sokmaya dayanmaktadır.

• Agglomerative (Birleştirici) : Çalışmanın başında tüm gözlem birimleri bir küme gibi düşünülüp yukarıya doğru iki veya
üç gözlem birimi bir kümeyi oluşturur. İki ve üç gözlemden oluşan gözlem birimi bir araya gelerek başka bir küme oluşturur.
Böylece yukarıya doğru birleştirilerek işlemler yapılır.

• Divisive (Bölümleyici) : Tüm gözlemler bir arada olduğunda aşağı doğru her bir gözlem tek başına kalacak şekilde bölünerek
gider.

Bu yöntemde K-Means'ten farklı olarak çeşitli kümelenme seviyelerinde yeni kümeler tanımlanabilmektedir.

3. Temel Bileşen Analizi (Principal Component Analysis)

Temel fikir, çok değişkenli verinin ana özelliklerini daha az sayıda değişken/bileşen ile temsil etmektir.
Diğer bir ifade ile küçük miktarda bir bilgi kaybını göze alıp değişken boyutunu azaltmaktır. oluşacak veri kaybı görece
gürültü ile kıyaslanabilir derece olmalıdır. Görüntü işleme, regresyon, bazı varsayım problemlerinde kullanılmaktadır.
Temel bileşen analizi, verisetini bağımsız değişkenlerin doğrusal kombinasyonları ile ifade edilen bileşenlere indirger.
Bileşenler arasında doğrusal korelasyon yoktur. Bunu da değişken gruplarının varyanslarını ifade eden özdeğerler ve verisetindeki
değişkenleri gruplandırır. Gruplar arasındaki en fazla varyansa sahip olan gruplar en önemli gruplardır. Kısacası varyansa ve
özdeğerlere dayalı bir gruplama yapılmaktadır.